---
inFeed: true
hasPage: true
inNav: false
inLanguage: null
keywords: []
description: 'Den Danske Skole er et privat initiativ, grundlagt og drevet af dansksprogede familier bosat i München og omegn. '
datePublished: '2016-05-30T18:29:49.623Z'
dateModified: '2016-05-30T18:29:45.302Z'
title: ''
author: []
authors: []
publisher: null
starred: false
sourcePath: _posts/2016-05-30-om-den-danske-skole.md
url: om-den-danske-skole/index.html
_type: Article

---
Den Danske Skole er et privat initiativ, grundlagt og drevet af dansksprogede familier bosat i München og omegn. 

Bortset fra lærerstaben, foregår arbejdet i Den Danske Skole på frivillig basis. Det er meget vigtig for os at månedsgebyrerne holdes så lave, at kun skolens reelle udgifter dækkes - beslutningen om at sende børn i Den Danske Skole skal ikke være en økonomisk overvejelse! 

Tanken bag Den Danske Skole er at skabe et forum, hvor danske børn (og deres forældre) kan mødes og 'være danske' sammen. 

Udover at blive bedre til at tale, læse og skrive dansk, lærer eleverne i Den Danske Skole den danske kultur og danske traditioner at kende - og fællesskabet med andre danske børn og familier er medvirkende til at styrke deres danske identitet. 

Undervisningen i Den Danske Skole foregår på en rar og uformel måde, uden det pres eller den præstationsangst, som ofte forbindes med normal skolegang. Vi undlader derfor helt bevidst at give lektier for. Det skal være sjovt at gå i skole om lørdagen! 

Skoledagen starter med fællessang, hvorefter børnene fordeles i de forskellige klasser. Der er 3 skoletimer á 45 minutter og en længere pause. Hvert skoleår har vi tre faste arrangementer i forbindelse med Fastelavn, Skt. Hans og julen, hvor forældre, søskende og bedsteforældre til elever i Den Danske Skole selvfølgelig er hjertelig velkomne!